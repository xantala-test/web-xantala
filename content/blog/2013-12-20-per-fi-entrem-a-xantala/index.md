---
author: xantala
date: 2013-12-20 11:03:19+00:00
draft: false
banner: "images/cor_xantala.jpg"
title: Per fi entrem a Xantala!
categories:
- educació lliure
- Xantala
tags:
- escola lliure
- xantala
---

Per fi entrem a Xantala! Escrits i reflexions d'una mama de Xantala...

Vam conèixer Xantala a través del grup de criança i d'una forma molt natural ens va anar impregnant: l'espai, el respecte, apendre noves maneres d'entendre la familia i de criar els nostres fills, i sobretot, un grup de gent que es troba en el mateix moment vital i amb els que pots compartir pors i alegries. Sempre sota la mirada amorosa i respectuosa de l'Eva.

Vam anar a l'escola bressol pública ja que quan la nostra filla tenia 18 mesos, vaig començar a treballar i en aquell moment no podiem entrar a Xantala. Ha estat una experiència enrriquidora però sentiem que no acababa de ser el nostre lloc. Suposo que en el fons, ja ens haviem enamorat de Xantala i dins nostre hi havia alguna cosa que ens removia pq saviem que prop de casa teniem un lloc en el que podiem crèixer junts com a familia.

Han estat molts mesos de dubtes, ja que sortir del camí per llençar-te al buit mai és fàcil; però tots sabem que aquesta és la manera de fer realitat els nostres somnis:volar amb la nostra imaginació! Els dubtes encara continuen i hem reestructurat la nostra vida familiar com hem pogut per poder fer l'adaptació. Suposo que molts dels que coneixeu l'educació lliure podeu entendre aquesta sensació: el projecte pedagògic emociona i et toca fons al cor però vivim en un mòn que de vegades no ens deixa caminar: és molt car, no tinc temps per poder-ho fer, els pares ens hi hem d'implicar molt, el meu fill després serà "diferent", l'horari no em va bé, visc lluny, als 6 anys serà difícil entrar a l'escola que vulgui...

Crec que si intentes fer un llistat, les pors i el ritme de vida que portem sempre guanyaran. Però si et deixes portar pel cor i per les teves intuicions, potser llavors faràs realment els que et fa feliç. Està clar que això requereix un temps per poder adaptar la teva vida: canvis de feina, menor poder adquisitiu, desplaçaments durant un temps.... Però que perds per intentar-ho! La vida és caminar, tropeçar, caure i tornar-te aixecar. Després de molts mesos de meditar, vam decidir que : Si, anem a Xantala! I hem reestructurat les nostres vides com hem pogut ( sempre queden coses que no acaben d'encaixar però ja les anirem recolocant).

Vam deixar la nostra plaça d'escola pública al juny i hem passat tot l'estiu imaginant com serà. Al setembre per fi hem tingut la primera entrevista de pares, que no cal dir que ha estat excepcional. I també la primera reunió amb tots els pares. En un entorn molt cuidat, i al voltant de l'espelma i els cors de la foto, ens hem assegut al pati. Nois, sento que és el meu lloc: un espai espectacular, un equip pedagògic excepcional i una tribu de pares que ens acullen amb els braços oberts. No puc demanar més... Ah! I no us penseu que han sortit problemes d'horaris, desplaçament.... però segur que anirem trobant solucions: així és la vida.

__
___ [![cor_xantala](http://www.xantala.es/wp-content/uploads/2013/12/cor_xantala.jpg)
](http://www.xantala.es/wp-content/uploads/2013/12/cor_xantala.jpg)_____
