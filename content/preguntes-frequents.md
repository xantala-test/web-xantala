# Preguntes freqüents

<img src='http://www.xantala.es/wp-content/uploads/2012/10/xantala-2012-dins.jpg' class='img-responsive pull-right' alt='Responsive image'>

Recopilem les preguntes que ens fan amb més freqüència les famílies interessades en formar part de l’Escoleta de Xantala

### Quines són les condicions per entrar a Xantala?
Els nens que comencen a Xantala tenen 2 anys complerts. La família ha de sentir-se en harmonia amb els principis de la criança respectuosa i de l’educació lliure. Els pares han d’estar disposats a acompanyar al seu fill de forma presencial en el procés de l’adaptació.

### Com és el procés d’adaptació i quant temps pot durar?
Cada nen viu la separació dels seus pares de manera diferent, i nosaltres intentem abordar aquest procés de forma individual amb cada família. L’únic consells que podem donar és… no tenir pressa i disposar del temps suficient per garantir als nens la vostra presència i el vostre suport sempre quan ho necessitin.

### Quina és la implicació de les famílies en el funcionament de Xantala? Haig de disposar de molt temps per poder afrontar-la?
Xantala és una associació i no podria funcionar sense la implicació de les famílies. No s’exigeix un temps concret, intentem repartir les tasques segons la disponibilitat, els interessos i les habilitats de cada família.

<img src='http://www.xantala.es/wp-content/uploads/2012/10/xantala-2012-dins.jpg' class='img-responsive pull-left' alt='Responsive image'>

### Quina és la ratio. Quantitat d’infants per acompanyant?
7-8 nens per acompanyant

### Quin es l’horari de l’espai matinal?
L’horari és de 9 a 14.30. Es un horari flexible que permet les entrades i sortides de les famílies respectant els seus ritmes.

### Els pares poden passar el dia amb el seu fill/a?
Ens agrada compartir el dia a dia amb les famílies i gaudir de la seva presència. Pels infants és un regal poder compartir l’espai de joc amb els seus pares. Si en algun moment l’equip pedagògic no ho veu adequat pel procés d’adaptació es parla amb cada família individualment.

### Es fan sortides i excursions?
Sempre mirem les possibilitats i les necessitats del grup. Cada any són diferents. Ens agrada gaudir dels parcs i platges del nostre barri i conèixer indrets nous. Ens agrada també celebrar festes senyalades com castanyades i carnestoltes gaudint de l’aire lliure.

### Quin és el calendari escolar?
Seguim el calendari escolar comú de les escoles ordinàries.

Si vols obtenir més informació sobre els horaris, les despses, l’alimentació, etc. envia’ns un mail a <a href="mailto:info@xantala.es">info@xantala.es</a>
