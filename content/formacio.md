# Formació


<a href="http://www.xantala.es/wp-content/uploads/2012/10/Trans-formaci%C3%B3-2018-2019_amb-logo-XELL.jpg"><img src='http://www.xantala.es/wp-content/uploads/2012/10/Trans-formaci%C3%B3-2018-2019_amb-logo-XELL-150x150.jpg' class='img-responsive pull-left' alt='Responsive image'></a>

## Formació en Educació Lliure

Per a l’acompanyament respectuós del creixement dels infants

Dirigit a mares, pares, mestres educadors/es, professionals relacionats amb l’àmbit educatiu i a totes aquelles persones que vulguin fer del seu vincle amb els nens una font dels seus aprenentatges i saviesa.

Xantala, Associació d’Acompanyament a la Criança, us convida a compartir amb nosaltres un itinerari que abraça aquells aspectes que trobem fonamentals per a poder acompanyar als nostres infants en el seu descobriment de la vida.

### TRANS-FORMACIÓ

Transformar els aprenentatges adquirits per apropar-nos a la infància des d’una mirada amorosa…

Des d’un procés vivencial anirem connectant amb el nostre ser per a transformar els aprenentatges adquirits en comprensions íntimes. I així trobar els nostres propis recursos i apropar-nos als infants des del respecte cap a una vida que creix.

Des del nostre entendre, l’auto-observació, l’autoconsciència i l’amor són la base per poder acompanyar amb respecte als infants.

És important ser capaç de revisar el nostre bagatge per alliberar a les persones del nostre entorn d’aquest pes. Només amb la mirada, entra llum en la foscor i es comença a generar un moviment espontani que desencalla allò que tenim encallat. Alhora, aquesta mirada ajuda a què ens fem càrrec de les pròpies dificultats i per tant, no busquem un responsable a fora.

Per això el primer curs que oferim va encaminat a observar la pròpia actitud davant la vida i així anar elaborant una actitud més respectuosa per a poder acompanyar ja sigui a nens/es o a qualsevol persona.

Entenent que cada persona té el seu procés i que l’autoconsciència és un camí que no acaba mai, pretenem oferir un espai on cadascú pugui elaborar eines o estratègies pròpies per avançar.

#### El contingut de la trans-formació és el següent, 9 passos:

<blockquote>

##### Primer pas: El nen, el nen interior

* Connectar amb el nostre nen interior, re-néixer, sentir, descobrir, explorar, reconèixer-se, jugar

* Punt de partida. Què és l’educació lliure?

<br>

##### Segon pas: Etapes del desenvolupament

* Moviment Evolutiu

* Psicologia Evolutiva

* Exploració de materials adaptats

<br>

##### Tercer pas: El joc

* L’evolució del joc en funció del desenvolupament del nen

* Arrel i sentit del joc

* El plaure de jugar

* El joc: aprenentatge i creixement

<br>

##### Quart pas: Límits, conflictes i amor

* L’abordatge que enforteix

* El límit com a acte d’amor

* Viure el conflicte

* El que no es veu: violències invisibles

* Ampliant el camp emocional

<br>

##### Cinquè pas: Estar des de la Presència

* L’acompanyament respectuós. Confiança i autoestima

* L’art de no fer

* El silenci

* La connexió amb el que succeeix

* Com em posiciono davant l’inesperat

<br>

##### Sisè pas: Acompanyament a les famílies amb una mirada amorosa.

* El nen no arriba sol

* La mirada sistèmica

* Créixer amb els infants

<br>

##### Setè pas: Llenguatges expressius

* Introducció als llenguatges artístics

* Exploració i representació

* La creativitat a l’ed. lliure

<br>

##### Vuitè pas: Identitat de gènere i sexualitat

* La gestació de la pròpia identitat en l’etapa infantil

* Acompanyar la sexualitat delxs nenxs

<br>

##### Novè pas: Trobada amb la nostre íntima saviesa

* Tancament personal, únic i creatiu


#### Trobades i preus

* El curs consta de una trobada mensual i les pràctiques a l’espai matinal de Xantala o a un altre que estigui d’acord en acollir practicants. La trobada mensual serà un dissabte, de 10h a 14h i de 15.30h a 18.30h. Les pràctiques poden realitzar-se durant el curs, a partir de desembre.

* El preu de la transformació és de 900 euros. En aquest preu està inclòs les 9 trobades dels dissabtes, 5 pràctiques a l’espai matinal de Xantala i la tutoria d’un dels acompanyants de Xantala durant aquestes pràctiques. La matrícula es de 100 euros (inclosa en el preu total). A banda, es poden fer les pràctiques extres que un desitgi, pagant 20 euros per cada una d’elles.

* El curs integral és de 90 hores. De les quals 63 són vivencials-teòriques, 25 hores de pràctiques i 2 de tutories.

* Si estàs interessat en realitzar aquesta formació, pots enviar un email a <a href="mailto:xantalacompanyants@gmail.com ">xantalacompanyants@gmail.com</a> indicant el teu interès. Si em deixes un número de telèfon podem parlar personalment del que necessitis i si s’escau podem fer una trobada personal per també aclarir dubtes.

* Les places són limitades a 15

* Les dates plantejades són les següents: 27 d’octubre, 10 de novembre, 15 de desembre, 12 de gener, 9 de febrer, 9 de març, 6 d’abril, 11 de maig, 8 de juny

#### Els formadors seran

* <strong>Jordi Ramon</strong>, mestre, ballarí, pare i acompanyant a Xantala durant 4 anys i coordinador de la gestió durant 3 anys. Més de 20 anys d’experiència en el món de l’educació.

* <strong>Doa Rodríguez</strong>, Llicenciada en Psicologia. Postgraduada en Llenguatges Expressius per a la pràctica socioeducativa. 13 anys d’experiència en educació viva. Teràpia i Assessorament a Famílies, acompanyament emocional a nens/es, assessorament a escoles i formació a professionals.

* <strong>Felícia</strong>, Mare, acompanyant en projectes d’educació lliure (criança-infantil). Amb més de 10 anys d’experiència. Membre de l’ICE de la UB en pedagogia sistèmica i coaching sistèmic organitzacional. Membre del grup de treball de la XELL. Quiromassatgista i reflexòloga.

* <strong>Gus Bas</strong>, Llicenciat en Psicologia, formació en educació i conflicte, i en arts escèniques. Pare, acompanyant a Xantala, membre de l’equip pedagògic i coordinador de la gestió del projecte.

* <strong>Alicia Apolo Llerena</strong>: Terapeuta Ocupacional. Psicomotricista en la linea de Bernard Aucouturier en Educació, Prevenció y Teràpia ( AEC. Barcelona).  Acompanyant y coordinadora a diferents projectes d’educació lliure, viva i activa. Terapeuta Psicomotriu a nivell individual  i grupal en infants de 0 a 6 anys.

Altres formadors de suport: L’equip pedagògic de Xantala.

Moltes gràcies
